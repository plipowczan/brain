---
title: "Moje przemyślenia na temat świata"
date:  2022-09-18
enableToc: true
openToc: true
tags: ["basic", "religia", "chrzescijaństwo"]
type: basic-note
---
# Moje przemyślenia na temat świata

Drodzy przyjaciele i znajomi. Z bólem serca piszę te słowa bo wiem, że wielu z Was to chrześcijanie a to co za chwilę przeczytacie nie spodoba Wam się, albo będziecie to coś co trzeba będzie zignorować. Zawsze uważałem się za chrześcijanina i od najmłodszych lat szedłem drogą, która była pełna wiary i ufności w Biblię i to co wszyscy do okoła mówią. Problem może stanowi właśnie to że to wszyscy mówili i dlatego uznałem, że to jest słuszne. Nie oszukujmy się tak właśnie działa ludzki umysł, że uznajemy za prawdę to w co wierzy większość.

Nie wiem czy znacie takie powiedzenie że długo powtarzane kłamstwo w pewnym momencie staje się prawdą. I w mojej ocenie tak właśnie jest w przypadku chrześcijaństwa i o ile to wszystko o czym pisze Biblia kiedyś w obliczu braku wiedzy mogło wydawać się prawdą to poznając coraz to nowe badania na temat ziemi i jej mieszkańców i czytając Biblię po raz wtóry wydaje się jakby to była bajka dla dzieci. Czasami czuję się właśnie tak jak dziecko, które wierzyło w świętego Mikołaja, który lata na saniach i wchodzi przez komin i powoli odkrywa informacje, które nie dają złudzeń, że to wszystko jedna wielka ściema.

Uznaję, że chrześcijaństwo to bardzo dobra religia bo wyznacza pewne bardzo słuszne według mnie prawdy moralne i w tym kontekście zgadzam się z jej dogmatami. Człowiek powinien kierować się jakimiś wartościami i te które propaguje chrześcijaństwo są podstawą do tego, żeby żyć.

W pewnym momencie życia coraz mniej zwracam uwagę na to co inni mówią i jak myślą. Staram się otaczać ludźmi, którzy akceptują moje poglądy i nie oceniają przez pryzmat swoich wierzeń i przekonań. Czyli mniej uwagi poświęcam temu jak wszyscy myślą ale staram się myśleć samodzielnie i kwestionować  [[KNOWLEDGES/QUOTES/Think for yourself and question authority]]

[[BOOKS/Sapiens. Od zwierząt do bogów]]